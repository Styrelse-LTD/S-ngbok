\begin{SongText}[Balladen om Fredrik Åkare och fröken Cecilia Lind]
    \begin{SongInfo}
        Text: Cornelis Wreeswijk
    \end{SongInfo}
    \begin{SongVerse}
        Från Öckerö brygga hörs dragspel och bas\\*%
        och fullmånen lyser som var den av glas.\\*%
        Där dansar Fredrik Åkare kind emot kind\\*%
        med lilla fröken Cecilia Lind.
    \end{SongVerse}
    \begin{SongVerse}
        Hon dansar och blundar så nära intill.\\*%
        Hon följer i dansen precis vart han vill.\\*%
        Han för och hon följer lätt som en vind,\\*%
        men säg varför rodnar Cecilia Lind?
    \end{SongVerse}
    \begin{SongVerse}
        Säg var det för det Fredrik Åkare sa?\\*%
        "Du doftar så gott och du dansar så bra\\*%
        din midja är smal och barmen är trind.\\*%
        Vad du är vacker Cecilia Lind"
    \end{SongVerse}
    \begin{SongVerse}
        Men dansen tog slut och vart skulle dom gå?\\*%
        De bodde så nära varandra ändå\\*%
        Till slut kom dom fram till Cecilias grind\\*%
        "Nu vill jag bli kysst" sa Cecilia Lind
    \end{SongVerse}
    \begin{SongVerse}
        Vet hut, Fredrik Åkare skäms gamla karln!\\*%
        Cecilia Lind är ju bara ett barn\\*%
        Ren som en blomma, skygg som en hind\\*%
        "Jag fyller snart sjutton", sa Cecilia Lind
    \end{SongVerse}
    \begin{SongVerse}
        Och stjärnorna vandra och timmarna fly\\*%
        och Fredrik är gammal, men månen är ny\\*%
        Ja Fredrik är gammal men kärleken blind\\*%
        "Åh kyss mig igen", sa Cecilia Lind.
    \end{SongVerse}
    \end{SongText}